http://archive.org/download/in.gazette.2012.439/W_37_2013_151.pdf
(12)
[F. No. A-12011/01/2010-E-III] ABHAY JAIN, Under Secy.
 1.  संक्षिप्त नाम और प्रारंभ – ( 1 ) इन नियमों का संक्षिप्त नाम सांख्यिकी और कार्यक्रम कार्यान्वयन, राष्ट्रीय प्रतिदर्श सर्वेक्षण कार्यालय, समंक विधायन प्रभाग और सर्वेक्षण प्रतिदर्श और अनुसंधान प्रभाग, बहु कार्य कर्मचारीवृन्द समूह ‘ग' पद भर्ती नियम, 2012 है ।
 (2) ये राजपत्र में प्रकाशन की तारीख को प्रवृत्त होंगे ।
 2.  पद संख्या, वर्गीकरण और वेतन बैंड तथा ग्रेड वेतन या वेतनमान.  – उक्त पद की संख्या, उसका वर्गीकरण तथा उनके वेतन बैंड तथा ग्रेड वेतन या वेतनमान वह होगा, जो इन नियमों से उपाबद्ध अनुसूची के स्तंभ (2) से स्तंभ (4) में विनिर्दिष्ट हैं ।
 3.  भर्ती की पद्धति, आयु सीमा, और अर्हताएं आदि — उक्त पद पर भर्ती की पद्धति, आयु सीमा, अर्हताएं और उससे संबंधित अन्य बातें वे होंगी जो उक्त अनुसूची के स्तंभ (5) से स्तंभ (13) में विनिर्दिष्ट हैं ।
 4.  प्रारंभिक गठन. – समंक विधायन प्रभाग और सर्वेक्षण अभिकल्प और अनुसंधान प्रभाग के सभी तत्कालीन नियमित समूह 'घ' कर्मचारी तथा कर्मचारी चयन आयोग द्वारा बहुकार्य कर्मचारीवृन्द (एम. टी. एस. ) परीक्षा 2010 और 2011 के आधार पर तत्पश्चात् भर्ती किए गए बहुकार्य कर्मचारीवृन्द समूह 'ग' पद वेतन बैंड-1+ ग्रेड वेतन 1800 रु.  में नियुक्त किए गए समझे जाएंगे ।  इन नियमों के उपबन्धों के अनुसरण में और उनकी इन नियमों के प्रारंभ से पहले की गयी निरंतर सेवा को प्रोन्नति के लिए अर्हक सेवा की संगणना में लिया जाएगा ।
 5.  निरर्हता.  — वह व्यक्ति,
(क) जिसने ऐसे व्यक्ति से जिसका पति या जिसकी पत्नी जीवित है, विवाह किया है, या विवाह का करार किया है, या (ख) जिसने अपने पति या अपनी पत्नी के जीवित रहते हुए किसी व्यक्ति से विवाह किया है,
उक्त पद पर नियुक्ति का पात्र नहीं होगा :
परन्तु यदि केन्द्रीय सरकार का यह समाधान हो जाता है कि ऐसा विवाह ऐसे व्यक्ति और विवाह के अन्य पक्षकार को लागू स्वीय विधि के अधीन अनुज्ञेय है और ऐसा करने के लिए अन्य आधार हैं तो वह किसी व्यक्ति को इस नियम के प्रवर्तन से छूट दे सकेगी ।
 6.  शिथिल करने की शक्ति – जहां केन्द्रीय सरकार की यह राय है कि ऐसा करना आवश्यक या समीचीन है, वहां वह उसके लिए जो कारण हैं, उन्हें लेखबद्ध करके, इन नियमों के किसी उपबंध को किसी वर्ग या प्रवर्ग के व्यक्तियों की बाबत, आदेश द्वारा शिथिल कर सकेगी ।
 7.  व्यावृत्ति.  — इन नियमों की कोई बात, ऐसे आरक्षणों, आयु सीमा में छूट और अन्य रियायतों पर प्रभाव नहीं डालेगी, जिनका केन्द्रीय सरकार द्वारा इस संबंध में समय-समय पर जारी किए गए आदेशों के अनुसार अनुसूचित जातियों, अनुसूचित जनजातियों, भूतपूर्व सैनिकों और अन्य विशेष प्रवर्ग के व्यक्तियों के लिए उपबंध करना अपेक्षित है ।
 