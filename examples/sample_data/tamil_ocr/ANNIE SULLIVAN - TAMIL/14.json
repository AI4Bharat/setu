{"doc_id": "dee0ab8e-35f9-4c64-8791-bf3c17975ae3", "url": "http://archive.org/download/anniesullivantamil/ANNIE SULLIVAN - TAMIL.pdf", "source": "internetarchive", "page_no": 14, "identifier": "anniesullivantamil", "pdf_name": "ANNIE SULLIVAN - TAMIL.pdf", "text": "முழு குடும்பமும் பரிதாபத்துடன் மட்டுமே ஹெலனைப் பார்த்ததால் கேப்டனும், திருமதி கெல்லரும் ஹெலனுக்கு எந்த பயிற்சியும் கொடுக்கவில்லை என்று ஆன் விரைவிலேயே புரிந்து கொண்டுவிட்டாள். ஹெலனை மகிழ்விக்க அவர்கள் எதையும் செய்தனர். ஹெலன் எதை வேண்டுமானாலும் பிடிங்கிக் கொள்வாள், விருந்தினர்களின் தட்டிலிருக்கும் உணவை சாப்பிடுவது உள்பட. அவளைப் பார்த்து வருத்தமடைந்த ஆன், ஹெலனை\nகுடும்பத்துடுடன் முதல்முதலில் உணவு சாப்பிடும் போது, ஹெலனுக்கு அருகில் ஆன் அமர்ந்தாள். ஹெலன் தன் வாயில் சாப்பாட்டை திணித்துக் கொள்வதைப் பார்த்து, அவளை தடுத்தாள். இதைக்கண்டு மிகவும் ஆச்சரியமடைந்த ஹெலன், கோபம் கொண்டு, தன் கால்களைத் தரையில் ஓங்கி மிதித்தாள். மற்ற குடும்பத்தினர்களை அறையை விட்டு வெளியேற சொல்லி ஹெலன் ஓடாதபடி அறை மூடப்பட்டதும் அவள் கதவை உதைத்தாள்; ஆனை அடித்துத் தாக்கவும்ஓடினாள்; கத்தினாள், தரையில் விழுந்து உருண்டாள்.\nஆனால், ஆன் ஹெலனை அவளுடைய நாற்காலியில் கட்டாயப்படுத்தி உட்காரவைத்து, அவளுடைய தட்டில் இருந்த ஸ்பூன், நாப்கின் இவைகைளைப் பயன்படுத்தி சாப்பிட கற்றுக் கொடுத்தாள். பல நேரங்களுக்குப் பிறகே, ஹெலன், ஆன் சொல்லுக்குக் கீழ்படிந்தாள். இதற்குள் மிக சோர்வடைந்துவிட்டாள். பின்னர் கதவை திறந்து ஹெலனை போக சொல்லிவிட்டு தனது அறைக்குச் சென்றுபடுக்கையில் விழுந்து அழ ஆரம்பித்தாள்.\n"}