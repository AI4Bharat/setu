{"doc_id": "1301b961-7efe-4531-bce2-141e229e1010", "url": "http://archive.org/download/anniesullivantamil/ANNIE SULLIVAN - TAMIL.pdf", "source": "internetarchive", "page_no": 15, "identifier": "anniesullivantamil", "pdf_name": "ANNIE SULLIVAN - TAMIL.pdf", "text": "நிலமையின் சிக்கலை ஆன் சீக்கிரமே புரிந்துக் கொண்டாள். முதலில் ஹெலனை அவள் குடும்பத்திலிருந்து பிரித்து வெளியே அழைத்துச் செல்லவேண்டும் என்றும், தன்னுடன் தனியாக இருக்கக் கற்றுக்கொண்டால் தான் அவள் தான் சொல்வதைக் கேட்பாள் என்றும் தீர்மானித்தாள். அடுத்த நாள் ஆன் கேப்டனையும், திருமதி கெல்லரையும் அணுகி ஹெலனுடன் தனியாக சில நாட்கள் வெளியில் இருப்பதற்கு அனுமதி கேட்டபோது கெல்லருக்கு இந்த யோசனை பிடிக்கவில்லை. ஹெலனை கட்டுப்படுத்த ஒரேவழி இதுதான் என்று ஆன் சொல்லவும், இறுதியில் அவர் அந்த திட்டத்திற்கு ஒத்துக் கொண்டார்.\nC\n"}