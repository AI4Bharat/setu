{"doc_id": "ef14caf2-fe75-4379-9a08-d03351d4ea51", "url": "http://archive.org/download/anniesullivantamil/ANNIE SULLIVAN - TAMIL.pdf", "source": "internetarchive", "page_no": 27, "identifier": "anniesullivantamil", "pdf_name": "ANNIE SULLIVAN - TAMIL.pdf", "text": "ஆன் மிக கடுமையாக உழைத்தாள். .ஹெலன் எழுதியவைகளை அவள் படித்துத் திருத்தினாள். ஹெலன் பிரயாணம் செய்த போது, கூடவே சென்று அவள் சொல்லுவதை மற்றவர்களுக்கு விளக்கினாள். இதன் நடுவில் வீட்டு வெலையும் செய்யவேண்டியிருந்தது. ஒரு முறை அவள் நோய்வாய்ப்பட்டு குணமடைய வேறு இடம் செல்லவேண்டியிருந்தது. கண் பார்வையும் மோசமானது. ஜான் மேஸியும் விட்டுவிட்டு போய்விட்டார்.\nஅதன் பிறகு, ஹெலனும், ஆனும் தங்களுடைய பெரிய வீட்டை விற்றுவிட்டு ஒரு சிறிய இடத்திற்கு சென்றார்கள். கையிலோ பணமும் அவ்வளவு இல்லை. இருவருமே எப்பொதும் பணத்தை சேமிக்கவில்லை; தங்களிடம் இருந்தால் தங்களைவிட அதிகமாக\nதேவைப்பட்டவர்களுக்குக் கொடுத்தார்கள். குருடர்களுக்கான அமெரிக்க நிறுவனம் ஒன்றை எப்போதும் ஆதரித்தார்கள். ஹெலன் எழுதிய புத்தகத்திலிருந்து கிடைத்த வருமானத்தை முதல் உலக போரில் குருடான சிப்பாய்களுக்கு அர்பணித்தார்கள்.\n"}