{"doc_id": "8c44c3b8-cc54-494c-a814-4295bbc5aadc", "url": "http://archive.org/download/anniesullivantamil/ANNIE SULLIVAN - TAMIL.pdf", "source": "internetarchive", "page_no": 10, "identifier": "anniesullivantamil", "pdf_name": "ANNIE SULLIVAN - TAMIL.pdf", "text": "இருபது வயதில், வகுப்பில் முதல் இடம் பிடித்து ஆன் பெர்கின்ஸில் பட்டம் பெற்றாள். அவளுடைய ஆசிரியர்களில் ஒருவர் அழகான வெள்ளை உடை\nஒன்று அவளுக்கு தயார் செய்தார். அந்த ஆடையை மிகுந்தபெருமையுடன் ஆன் அணிந்திருந்தாள். பட்டம்பெற்ற அந்த நாள் தன் வாழ்க்கையிலேயே அவளுக்கு மிக்க மகிழ்ச்சியான நாள். பெர்கின்ஸ் நிறுவனத்தில் தேர்ச்சி பெற்ற பிறகு உடனடியாக வேலைவாய்ப்பும் கிடைத்தது. அலபாமாவில், டஸ்கம்பியாவில் வசித்து வந்த கேப்டனும், திருமதி கெல்லரும் தங்கள் இளம் மகள் ஹெலனுக்கு ஒரு ஆசிரியரைத் தேடிக்கொண்டிருந்தனர். ஆறு வயதான அவளுக்குப் பார்க்கவோ, கேட்கவோ, பேசவோ முடியாது. பிறவியிலேயே அவள் அப்படி இல்லை. ஆனால் இரண்டு வயதாக இருந்த போது, நோய்வாய்ப்பட்டு பார்க்கவும், பேசவும் முடியாமல் பார்வையையும் இழந்துவிட்டாள். இப்போதுஹெலனின் வாழ்க்கை இருண்டிருந்தது. அவருடன் யாரும் தொடர்புகொள்ள முடியவில்லை. அவளுடைய பெற்றோருக்கும் ஹெலனின் எதிர்காலம் பற்றி மிகவும் கவலையாக இருந்தது.\n"}