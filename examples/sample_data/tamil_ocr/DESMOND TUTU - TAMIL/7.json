{"doc_id": "9fc81727-4c61-460c-9a93-8dbdab8ac9fb", "url": "http://archive.org/download/DESMONDTUTUTAMIL_201812/DESMOND TUTU - TAMIL.pdf", "source": "internetarchive", "page_no": 7, "identifier": "DESMONDTUTUTAMIL_201812", "pdf_name": "DESMOND TUTU - TAMIL.pdf", "text": "”தெற்கு ஆப்பிரிக்காவில் நீதி இன்மையால் அமைதியும் இல்லை\", என்று பாதிரியார் டூடு சொன்னார். பாதிரியார் டூடு. அந்நாட்டில் நீதி, அமைதி இவற்றுக்காக பல ஆண்டுகள் செலவிட்டிருந்தார். உழைப்பிற்காக உலகத்தின் பல இடங்களிலிருந்து விருதுகளும் கௌரவப் பட்டங்களும் அடைதிருந்தார் அவர்.\nஆனால் தனது பணிக்காக அவர் செய்ய வேண்டியது நிறையவே இருந்தது.\nடெஸ்மாண்ட் இம்பிலோ டூடு 1931 அக்டோபர் 21-ம் தேதியில் பிறந்தார். அவருடைய தந்தை ஸகாரியா ஒரு மெதாடிஸ்ட் பள்ளியில் ஆசிரியராகவும், தாய் ஒரு ஊழியராகவும் இருந்தார்கள். இவர்கள் தென் ஆப்பிரிக்காவில் ட்ரான்ஸ்வால் என்கிற மாகாணத்தில் தங்க சுரங்கத்திற்குப் பெயர் போன க்லெர்க்ஸ்ட்ராப் என்ற நகரத்தில் வசித்து வந்தார்கள்.\nடெஸ்மன்ட் குழந்தையாக இருந்த போது பிழைப்பாரோ என்ற நிலையில் மிகவும் பலவீனமாக இருந்தார். ஆனால் அவருடைய பாட்டியார் அவருடைய பெயரின் நடுவில் ம்பிலோ என்ற பெயரை சேர்த்தார். புன்டு மொழியில் இதன் பொருள் “உயிர்”. டெஸ்மான்ட் பிழைத்தார்.\n"}