{"doc_id": "b8b46db1-8b07-4816-8a67-90fddbd0cfe6", "url": "http://archive.org/download/DESMONDTUTUTAMIL_201812/DESMOND TUTU - TAMIL.pdf", "source": "internetarchive", "page_no": 14, "identifier": "DESMONDTUTUTAMIL_201812", "pdf_name": "DESMOND TUTU - TAMIL.pdf", "text": "டெஸ்மன்ட் 1945-ல் மடிபேன் உயர்நிலை பள்ளிக்குச் சென்றார். ரயில் ஸ்டேஷனில் வேர்கடலை விற்றும், கோல்ஃப் மைதானத்தில் சாமான்களைச் சுமந்தும் பொருள் ஈட்டினார். பள்ளிப்படிப்பு முடிந்ததும் தான் ஒரு மருத்துவராக வேண்டும் என்று விரும்பினார்; ஆனால் அதற்கு பணம் அதிகம் தேவைப்படும் என்பதால் டெஸ்மன்ட் ப்ரெடோரியாவில் பன்டு நார்மல் கல்லூரியில் படித்து ஆசிரியராக முடிவு செய்தார்.\nஅந்த கட்டத்தில் அவர் காசநோயால் பீடிக்கப்பட்டு மருத்துவமனையில் இருபது மாதங்கள் இருக்க நேர்ந்தது. இப்போது எப்படி கல்வி பயல முடியும் என்று திகைத்தார்.\nதினமும் பாதிரியார் ஹட்ல்ஸ்டன் அவரை பார்க்க வந்தார். அவர் படிப்பதற்குப் புத்தகங்கள் கொண்டுவந்து அவருடன் அளவளாவிக் கொண்டிருப்பார். டெஸ்மன்ட் தான் படிப்பை முடித்துவிடலாம் என்ற நம்பிக்கையுடனே இருந்தார்; பாதிரியாரை உற்சாகப்படுத்தினார்.\n"}